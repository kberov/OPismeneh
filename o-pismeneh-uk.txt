"Про письмена" Чорноризця Храбра[1]

Адже спершу слов'яни не мали письмен, проте [читали] і ворожили за допомогою рис і різьб, бо поганами були. Коли ж охрестилися, римськими і грецкими письменами, без порядку, намагались записувати слов'янську мову. Та як можна добре писати грецькими буквами: "Бог" або "живот", або "зѣло", або "црьки", або "чаяниє", або "широта", або "ядь", або "ꙋды", або "юность", або "язык", або інші подібні цім [слова] І так було багато років.

Потім же людинолюбець Бог, який упоряджує все й не полишає рід людський без розуму, але всіх приводить до знання і спасіння, помилував рід слов'янський і послав їм святого Костянтина Філософа, нареченого [у постригу] Кирилом, мужа праведного та істинного. І створив [він] для них тридцять письмен і вісім, одні за зразком грецьких письмен, інші ж відповідно до слов'янської мови.

З першої [букви] почав, як в грецькій [абетци] адже вони [починають] з "альфи", а він з "аз". І так обидві починаються з "аз". І як ті створили [абетку], наслідуючи жидівські письмена, так і він у слід уступав грецьким. Бо у жидів перша буква "алеф", що значить "навчання". Ї коли приводять дитину, говорять: "Вчися", а це – "алеф'. І греки, наслідуючи це, сказали "альфа", пристосовуючи зворот мови жидівської до грецької мови, так, що дитині замість "вчення" говорять: "Шукай". Бо "альфа" – грецькою "шукай". "Тих наслідуючи, святий Кирил створив першу букву "аз". Бо "аз" була першою буквою, від Бога даною рода слов'янскому, щоби розкрити вуста тих що навчаються для знания букв. Виголошується вона широко розсуваючи губи, а інші букви виголошуються і вимовляються з малим разсуванням губ.

От які суть письмена слов'янські, і так їх належить писати і вимовляти: а, б, в, д і до ж. З них же 24 схожі з грецькими письменами, а це суть а, в, г, д е, ж, з, и, і, к, л, м, н, о, п, р, с, т оꙋ, ф, х, також пѣ, хлъ, тъ, а 14 [віповідають] слов'янській мови і це – б, ж, ꙁ, л, ц, ч, ш, ъ шь, шь, мь, ѣ, ѭ, ю, ѧ.

Деякі ж говорять: "Чому створив тридцять вісім письмен, можна й меншим [числом письмен] писати, як греки двадцатьма чотирма пишуть". Та не відають, скількома [знаками] пишуть греки. Є ж бо в них двадцять чотири букви, та не вистачає їх, щоби кинги писати. Тож і додали 11 [дифтонгів] і цифри три – "шість", "дев'яносто", (дев'ятсот", і збирається їх всіх 30 і вісім. Так само і за тим зразком створив святий Кирил 30 письмен і вісім.

Інші ж говорять: "Нащо треба слов'янські книги? Адже не створили їх ні Бог ні апостоли!", і не є вони споконвіку, як жидівські й римські і грецькі, що існують споконвіку і уподобані Богом.

А інші гадають, що письмена Бог сотворив, і самі не відають, що говорять, окаянні, нібито Бог звелів, щоби книги були лише трьома мовами, як мовлено у Євангелії: "І було на дошці написано-жидівською, римською і грецькою", а слов'янською там не було, і тому не є слов'янські письмена від Бога.

Що відповімо, або що скажемо таким безрозумним? І все ж скажемо від Святого Письма, як навчилися, що все по порядку походить від Бога, а не один раз. Спочатку не створив Бог ані жидівську мову, ані римську, ані сірійську, якою і Адам говорив, [а потім] від Адама до потопу і від потопу [до того часу], коли розділив Бог мови при стовпотворінні [Вавилонському], як [у Писанні] написано.

І коли було поділена мови, разом з мовами порозділювано було також між народами і норови, і звичаї, і устави, і закони, і знання. Єгиптянам [дісталось] –землемірство, а персам, халдеям і асирійцям – звіздарство, волхувувания, лікувания і всі мистецтва людські, жидам же – святі книги, в котрих написано, як Бог створив небо і землю, і все, що на ній, і людину, і все по порядку, як написано [в Писанні], а грекам – граматика, риторика, філософія.

Але перед тим греки не мали письмен, тож фінікійськими пнсьменами" мову свою запи- сували. І так було багато років. Потім прийшов Паламед і, починаючи з "альфи" і "бети", знайшов для греків лише шістнадцять букв. Кадм Мілетський додав до них ще три букви. І так упродовж багатьох років писали дев'ятнадцятьма буквами. А згодом Симоніді віднайшов і додав дві букви, а" Епікарм-розповідач знайшов [ше] три букви, і зібралось їх 24. Через багато років Дионієій Граматик знайшов шість дифтонгів, а потім інший – п'ять, а ще інший три цифри. І так багато які за багато літ ледве зібрали 30 ї 8 письмен.

Відтак, коли пройшло багато років, за велінням Божим, знайшлося 70 мужів, що переклали [Писання] з жидівської на грецьку мову. А для слов'ян один святий Костянтин, [в постриженні] наречений Кирилом, і письмена створив, і книги переклав за небагато літ: а вони – багато було їх і за багато років. Семеро їх створили письмена, а сімдесят – переклад. І тому [також] слов'янські письмена святіші, бо святий муж створив їх, а грецькі – погани, елліни.

Тож як скаже хто, що недосконала справа його, бо й донині її довершують, то на ці промови така віддовідь: і грецькі [абетки] також багато раз доробляли. Аквіла і Сіммах і потім багато інших. Зручно ж бо потім доробляти, ніж попервах творити.

Бо як спитаєш книжників грецьких, промовляючи: "Хто створив вам письмена або ж книги переклав, і в які часи?" – то рідко ктось з них відає це. Якщо ж запитаєш слов'янських граматиків: "Хто вам письмена створив був, або хто книги переклав?" – то всі відають і, відповідаючи, промовляють: "Святий Костянтин Філософ, наречений Кирилом, він письмена створив і книги переклав; і Мефодій, брат його. Адже живі ще ті, хто бачив їх."

І як спитаєш коли, то відають і скажуть, що за часів Михайла, царя грецького, і Бориса, князя Болгарського, і Ростислава, князя Моравського, і Коцела, князя блатенського, в літо ж від створення світу всього 6363.

Є й інші відповіді, як скажемо ми в іншому місці, а нині немає часу. Такий розум, браття, дав Бог слов'янам. Йому слава і честь, і влада, і поклоніння – нині і повсякчас, і на безкінечні віки віків! Амінь.

1. Цифровизирах този текст от сканирани страници, публикувани на страницата <a href="https://colovrat.at.ua/publ/10-1-0-108">https://colovrat.at.ua/publ/10-1-0-108</a>.
В края на страницата намерих само следните данни за източника:
«Про письмена» Чорноризця Храбра // Золоте слово. Хрестоматія літератури України-Русі епохи середньовіччя IX – XV століть: У 2 книгах / За ред. В. Яременка. – К.: Аконіт, 2002. – Кн. 1. – С. 161 – 168. Здесь представлены сканированные страницы из довольно редкого (7500 экз.) издания «Золоте слово». Приводится древнерусский текст и украинский перевод работы Черноризца Храбра «О письменах».

© История Змиевского края
